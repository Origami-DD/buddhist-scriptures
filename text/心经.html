<!DOCTYPE html>
<html lang = "zh-CN">
<head>
    <meta charset = "utf-8">
    <title>般若波罗蜜多心经</title>
    <meta name="keywords" content="般若波罗蜜多心经" />
    <meta name="description" content="般若波罗蜜多心经" />
    <link href="../templets/default/common/css/bootstrap.min.css" rel="stylesheet">
    <link href="../templets/default/common/css/bootstrap-responsive.min.css" rel="stylesheet">
    <link href="../templets/default/common/css/dbcms.css" rel="stylesheet">
    <meta name="viewport" content="width=device-width, initial-scale=1.0">
    <link rel="shortcut icon" href="/favicon.ico">
</head>
<body>
<header class = "jumbotron subhead">
    <div class = "container">
        <h1 class = "text-center"><a href = "/" title = "佛教经典">佛教经典</a></h1>
    </div>
</header>
<div class = "container-fluid">
    <div class = "contentarea">
        <h2 class = "text-center red">般若波罗蜜多心经</h2>
        <div class = "content">

            <p><span style="color: #000000;">开经</span></p>
            <p><span style="color: #000000;">如是我闻。一时佛在王舍大城灵鹫山中。与大比丘众满百千人。菩萨摩诃萨七万七千人俱。其名曰观世音菩萨。文殊师利菩萨。弥勒菩萨等。以为上首。皆得三昧总持。住不思议解脱。尔时观自在菩萨摩诃萨在彼敷坐。于其众中即从座起。诣世尊所。面向合掌。曲躬恭敬。瞻仰尊颜而白佛言。世尊。我欲于此会中。说诸菩萨普遍智藏般若波罗蜜多心。唯愿世尊听我所说。为诸菩萨宣秘法要。尔时。世尊以妙梵音。告观自在菩萨摩诃萨言。善哉善哉。具大悲者。听汝所说。与诸众生作大光明。于是观自在菩萨摩诃萨蒙佛听许。佛所护念。入于慧光三昧正受。入此定已。以三昧力行深般若波罗蜜多时。照见五蕴自性皆空。彼了知五蕴自性皆空。从彼三昧安详而起。即告慧命舍利弗言。善男子。菩萨有般若波罗蜜多心。名普遍智藏。汝今谛听。善思念之。吾当为汝分别解说。</span></p>
            <p><span style="color: #000000;">正文</span></p>
            <p><span style="color: #000000;">观自在菩萨，行深般若波罗蜜多时，照见五蕴皆空，度一切苦厄。</span></p>
            <p><span style="color: #000000;">舍利子，色不异空，空不异色，色即是空，空即是色，受想行识，亦复如是。舍利子，是诸法空相，不生不灭，不垢不净，不增不减。</span></p>
            <p><span style="color: #000000;">是故空中无色，无受想行识，无眼耳鼻舌身意，无色声香味触法，无眼界，乃至无意识界。</span></p>
            <p><span style="color: #000000;">无无明，亦无无明尽，乃至无老死，亦无老死尽。无苦集灭道，无智亦无得。</span></p>
            <p><span style="color: #000000;">以无所得故，菩提萨埵，依般若波罗蜜多故，心无挂碍，无挂碍故，无有恐怖，远离颠倒梦想，究竟涅磐。</span></p>
            <p><span style="color: #000000;">三世诸佛，依般若波罗蜜多故，得阿耨多罗三藐三菩提。</span></p>
            <p><span style="color: #000000;">故知般若波罗蜜多，是大神咒，是大明咒，是无上咒，是无等等咒，能除一切苦，真实不虚。</span></p>
            <p><span style="color: #000000;">故说般若波罗蜜多咒，即说咒曰：揭谛揭谛波罗揭谛波罗僧揭谛菩提萨婆诃。</span></p>
            <p><span style="color: #000000;">结经</span></p>
            <p><span style="color: #000000;">既时世尊从广大甚深三摩地起，赞观自在菩萨摩诃萨言：“善哉善哉。善男子，如是如是。如汝所说，甚深波若波罗密多行，应如是行。如是行时，一切如来皆悉随喜。尔时世尊说是语已，具寿舍利弗，大喜充遍。观自在菩萨摩诃萨，亦大欢喜。时彼众会天人阿修罗乾闼婆等。闻佛所说，皆大欢喜，信受奉行。</span></p>



        </div>
        <div class = "row-fluid bottomlink hidden-phone">
            <div class = "span3"> </div>
            <div class = "span6 text-center"> <a class = "btn" href = "./金刚经.html">(←)上一章</a> <a class = "btn" href = "../index.html">回目录</a> <a class = "btn" href = "./药师经.html">下一章(→)</a> </div>
        </div>
        <div class = "bottomlink visible-phone  text-center"> <a class = "btn" href = "./金刚经.html">(←)上一章</a> <a class = "btn" href = "../index.html">回目录</a> <a class = "btn" href = "./药师经.html">下一章(→)</a> </div>
    </div>
</div>
</body>
</html>